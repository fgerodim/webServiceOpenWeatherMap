# webServiceOpenWeatherMap
Δημιουργήστε μια εφαρμογή Java η οποία θα λειτουργεί ως πελάτης/καταναλωτής μιας υπηρεσίας ιστού (web service client) μετεωρολογικής πρόβλεψης. Για τη λειτουργία της εφαρμογής θα χρησιμοποιηθεί το OpenWeatherMap (http://openweathermap.org/) το οποίο παρέχει μετεωρολογικά δεδομένα μέσω του OpenWeatherMap API (http://openweathermap.org/API). Το API χρησιμοποιεί RESTful κλήσεις και μηνύματα απόκρισης σε JSON μορφότυπο. Για να έχουμε πρόσβαση στο API χρειάζεται μια διαδικασία εγγραφής για την απόκτηση ενός API key (http://openweathermap.org/appid). 
Το OpenWeatherMap API μπορεί να χρησιμοποιηθεί με διάφορες γλώσσες προγραμματισμού (Java, Python, PHP κ.ά.). Για τη γλώσσα Java έχουν αναπτυχθεί βιβλιοθήκες wrappers που απλοποιούν σε μεγάλο βαθμό τη χρήση του OpenWeatherMap API (http://openweathermap.org/examples#java). Σας συνιστούμε να χρησιμοποιήσετε μια τέτοια βιβλιοθήκη για την ανάπτυξη της εφαρμογής σας. Για παράδειγμα, μια τέτοια βιβλιοθήκη είναι η owm-japis (https://bitbucket.org/akapribot/owm-japis/overview). 
Η εφαρμογή σας θα πρέπει να αναπτυχθεί σε περιβάλλον Netbeans και μπορεί να είναι είτε μια παραθυρική εφαρμογή Java (JFrame) ή μια Java Web εφαρμογή.  Στη συνέχεια περιγράφουμε την περίπτωση μιας Java Web εφαρμογής.
O client θα δέχεται δυναμικά (από 2 textfields μιας HTML φόρμας) την πόλη/χώρα καθώς και την διάρκεια της πρόβλεψης (βλ. Σχήμα 2 παρακάτω) και θα εμφανίζει τις πληροφορίες (μετεωρολογικά δεδομένα σχετικά με αυτή την περιοχή) τα οποία θα επιστρέφει η υπηρεσία ιστού (βλ. Σχήμα 3 παρακάτω). Αν δεν συμπληρωθούν και τα δύο textfields στη φόρμα θα πρέπει να εμφανίζεται σχετικό μήνυμα.
